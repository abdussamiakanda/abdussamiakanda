<!DOCTYPE html>
<html lang="en" dir="ltr">
  <head>
    <script
      async
      src="https://www.googletagmanager.com/gtag/js?id=G-0XJGW6NLLJ"></script>
    <script src="./../assets/js/analytics.js" crossorigin="anonymous"></script>
    <title>নক্ষত্রের ডুব - Md Abdus Sami Akanda</title>
    <meta charset="utf-8" />
    <meta name="visibility" content="visible" />
    <meta name="viewport" content="width=device-width, initial-scale=1.0" />
    <meta http-equiv="X-UA-Compatible" content="ie=edge" />
    <meta property="og:title" content="নক্ষত্রের ডুব by Md Abdus Sami Akanda" />
    <meta
      property="og:image"
      content="https://drive.google.com/uc?export=download&id=1OprG8B1Q2aR21O8Qac78Ubz8Nl9FLOmb" />
    <link rel="shortcut icon" href="./../assets/image/icon.png" />
    <script src="./../assets/js/a1b0511c5a.js" crossorigin="anonymous"></script>
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Poppins:wght@500&display=swap"
      rel="stylesheet" />
    <link rel="stylesheet" href="./../assets/css/article.css" />
  </head>
  <body>
    <section>
      <div class="menu">
        <div class="head" onclick="goTo('../stories')">
          <i class="fas fa-arrow-left"></i>
        </div>
        <div class="right-menu" onclick="goTo('../')">
          <i class="fas fa-home"></i>
        </div>
      </div>
    </section>

    <section id="academic">
      <div class="introduction">
        <div class="type">Story</div>
        <div class="div-title colorful">
          <h2>নক্ষত্রের ডুব</h2>
        </div>
        Written: Some night in 2017 <br />
        Written by: Md Abdus Sami Akanda
      </div>

      <div class="academic-divs">
        বুক থেকে পাথরটা সরে গেলো। খুলনা ভর্তি হয়ে গেলাম। খুলনা বিশ্ববিদ্যালয়
        সম্পর্কে মোটামুটি সবারই ভালো মতামত। আগামীকাল আবার বুটেক্সে ভর্তি পরীক্ষা
        আছে। পরীক্ষা দেওয়াতে কোনো আগ্রহ নেই। ভর্তিই যেহেতু হয়েছি, আর পরীক্ষা
        দিয়ে কী লাভ? <br /><br />

        ঢাকার টিকিট কেটে রাত আটটায় উঠে গেলাম বাসে। সকাল সাতটায় পৌঁছার কথা। বাস
        পৌঁছাল পরদিন বারোটায়। গাবতলী থেকে মিরপুর-১০ এর বাসে উঠলাম। ঘুম থেকে উঠে
        দেখি আবদুল্লাহপুর চলে এসেছি। বাস ঘুরে আবার গাবতলী যাবে। তখন আবার মিরপুরে
        হেলপার সাহেব দায়িত্ব নিয়ে নামিয়ে দিলেন। বাসায় ফোন দিয়ে জানলাম যে
        পরীক্ষা ধরতে পারিনি। মামার বাসায় গিয়ে গোসল করে খেয়ে নিলাম। তিনটায়
        বাণীকে কল দিলাম। বের হবার কথা বলব।
        <br />
        “হ্যালো।" - ঘুমমিশ্রিত সুরে বলল বাণী।<br />
        “ওকে ঘুমা।”<br />
        “কিজন্য কল দিছিস বল।”<br />
        “কই তুই?”<br />
        “হোস্টেলে।”<br />
        “ওকে ঘুমা।”<br />
        “কই তুই?”<br />
        “ঢাকা। মামার বাসায়।”<br />
        “কবে আসলি?”<br />
        “আজকে। একটু আগে।”<br />
        “পরীক্ষা ছিল?”<br />
        “সকাল সাড়ে নয়টায় পরীক্ষা ছিল। ঢাকায় আসছি বারোটায়।”<br />
        “ও!”<br />
        “ওকে। ঘুমা।”
        <br /><br />

        ফোন কেটে দিলাম। যেজন্য কল দিয়েছিলাম সেটাই বলা হয় নাই। বলতে সংকোচ
        হচ্ছিল। এর আগেও তিনবার ঢাকায় ভর্তি পরীক্ষা দিতে এসে বের হয়ে আমার সাথে
        ঘুরতে বলেছিলাম। বারবার বের হতে বলি এরকম ভেবে বিরক্ত হতে পারে চিন্তা করে
        বললাম না। বাসায়ই থাকার সিদ্ধান্ত নিলাম। দুই মিনিট পর বুঝতে পড়লাম
        বাসায় থাকা অসম্ভব। বাণীকে কল দিলাম।<br />
        “হ্যালো।” - কল রিসিভ করল।<br />
        “বের হবি?”<br />
        “কখন?”<br />
        “তিনটায়?”<br />
        “না। একটু পরে। চারটায় বের হই।”<br />
        “চারটা মানে কিন্তু পাঁচটা। পাঁচটায় সন্ধাঁ হয়ে যাবে।”<br />
        “তোর কোনো কাজ আছে? সমস্যা কী?”<br />
        “আচ্ছা।”
        <br /><br />

        কল কেটে ‘বাবল শ্যুটার’ গেইম খেলতে লাগলাম। সময়ের দিকে খেয়াল ছিলো না।
        বাণী কল দিলো। সময় দেখলাম তাড়াতাড়ি করে। সাড়ে চারটা বাজে। কল ধরলাম।<br />
        “হ্যালো।” - আমি বললাম।<br />
        “কই তুই?”<br />
        “বাসায়।”<br />
        “তোর না ফার্মগেট থাকার কথা?”<br />
        “আসতেছি।”<br />
        “আয় তাড়াতাড়ি।”
        <br /><br />

        তাড়াতাড়ি প্যান্ট আর গেঞ্জি পড়ে বেরিয়ে গেলাম। খুব একটা জ্যাম ছিলো না।
        ফার্মগেট পৌঁছে ফোন চেক করলাম। কোনো কল নেই। তার মানে বাণী এখনও হোস্টেলে।
        নয়তো এতক্ষণে কল দিতে দিতে অস্থির করে ফেলার কথা। পাঁচ মিনিট পর কল
        দিল।<br />
        “কই তুই? - আমাকে হ্যালো বলার সুযোগ না দিয়েই বাণী বলল।<br />
        “ফার্মগেট। সেজান পয়েন্টের সামনে।”<br />
        “থাক।”
        <br /><br />

        আবার পনেরো মিনিট দাঁড়িয়ে রইলাম। বিরক্ত লাগতেছিলো। ইছা করতেছিল কল দিয়ে
        গালি দেই। কিন্তু মেজাজ শান্ত রাখার চেষ্টা করলাম। মুখে একটা মুচকি হাসি
        ফোটালাম। ফার্মগেটের ব্যস্ত জনতার মাঝে আমি মুখে এক কারণহীন হাসি নিয়ে
        দাঁড়িয়ে আছি। নিজেকে পারসুট অফ হ্যাপিনেস সিনেমার শেষ অংশে উইল স্মিথ মনে
        হচ্ছিল। দৃশ্যে ব্যাঘাত ঘটিয়ে ফোন বাজল। রাস্তার ওপাশে বাণীকে দেখলাম।
        মুচকি হাসি সমেত রাস্তা পেরিয়ে গিয়ে সামনে দাঁড়ালাম।<br />
        “কী অবস্থা?” - আমি জিজ্ঞেস করলাম।<br />
        “অবস্থা খুবই খারাপ। বন্ধুবান্ধব প্রেমে ছেকা খাইয়া আর প্রেমটেম করতে পারে
        না। তাই বাল্যকালের বান্ধবী নিয়া ঘুরে।”
        <br /><br />

        আমি কী বলব বুঝতে পারছিলাম না।<br />
        “কই যাবি?” - ত্রিশ সেকেন্ডের নীরবতা ভেঙে বাণী বলল।<br />
        “আমি কী জানি? ঢাকায় কিছু চিনি নাকি?”<br />
        “চল তাহলে সংসদের সামনে যাই।”<br />
        “ওকে চল।"<br />
        “একটু সামনে গিয়ে রিকশা নিতে হবে।”<br />
        <br /><br />

        বাণীর পিছু পিছু হাঁটছিলাম। ছেলে হয়ে একটা মেয়ের পিছনে হাঁটতেছি বলে একটু
        আত্মসম্মানে লাগতেছিলো। নারী-পুরুষ সমান অধিকারের কথা মনে করে নিজেকে
        সান্তনা দিলাম।<br />
        “যা। সংসদ ভবনের সামনে রিকশা ঠিক কর। ভাড়া ত্রিশ টাকা।” - বাণী আমাকে
        রিকশা ঠিক করতে বলে নিজেই এগিয়ে গেলো। কয়েকজন রিকশাওয়ালা উন্মুখ হয়ে
        জানতে চাইল, “কই যাবেন?”<br />
        “সংসদ ভবনের সামনে।” - বাণী বলল।<br />
        “উঠেন।”<br />
        “কত?”<br />
        “তিরিশ টাকা দিবেন।”<br />
        “পঁচিশ টাকা যাবেন?”<br />
        “না।”<br /><br />

        আমার হাসি পেল। আমি নিঃশব্দে হাসতে লাগলাম। আমাকে রিকশায় উঠতে বলে বাণী
        আগে উঠল। আমিও উঠলাম।<br />
        “হাসতেছিস কেন?” - বাণী জিজ্ঞেস করল।<br />
        “তুই নিজেই বললি ভাড়া ত্রিশ টাকা। আবার দামাদামি করে পঁচিশ টাকা বললি।”<br />
        “আমি কী এখন সেই স্কুলের পিচ্চি বাণী নাকি? আমি বড় হইসি।” - এই কথাটা
        শুনেও আমার বিশ্বাস হলো না বাণী বড় হইছে।
        <br /><br />

        বঙ্গবন্ধু চত্বর আসতেই ট্রাফিক পুলিশ আটকে দিলো। আমি ভড়কে গেলাম। ছেলেমেয়ে
        একসাথে দেখলে ধরতেছে নাকি? সংসদের সামনে পাঁচটার পর রিকশা যাওয়া নিষেধ।
        এইবারের মতো বেঁচে গেলাম। “কত দিব মামা?” - রিকশা থেকে জানতে চাইলাম।<br />
        “বিশ টাকা দেন।”<br />
        “এইখানে বিশ টাকা ভাড়া? দশ টাকা দিব।” - বাণী রেগে গেলো।<br />

        আমি ঝটপট বিশ টাকা রিকশাওয়ালার হাতে দিয়ে হাঁটতে লাগলাম। বাণী অগত্যা
        আমার সাথে হাঁটতে লাগল। সংসদের সামনে এসে রাস্তা পার হতে হবে। ব্যস্ত
        রাস্তা।<br />
        “তুই আগে যা। লেডিস ফার্স্ট। আর আমি এখানে গেস্ট। মরলে তুই আগে মর।” - বলে
        আমিই আগে হাঁটা শুরু করলাম।<br /><br />

        সংসদের সামনে বসলাম। প্রচুর লোকের সমাগম। একজন চাওয়ালা এলো।<br />
        “মামা চা দিব নাকি কফি দিব?” - চাওয়ালা বলল।<br />
        “লাগবে না।” - বাণী বিরক্ত হয়ে বলল।<br />
        “আরে খান একটা। ঠাণ্ডার সময় গরম ভালো লাগবে।”<br />
        “বললাম তো লাগবে না।”<br />
        “আপনি না খাইলেও মামা খাবে।” - বলে চাওয়ালা প্লাস্টিকের কাপে এক কাপ চা
        এগিয়ে দিল।<br /><br />

        আমি হাত বাড়িয়ে নিলাম, এবং আরো এক কাপ দিতে বললাম।<br />
        “এমনে নিতে থাকলে কয়েক মিনিটে পকেট খালি হয়ে যাবে তোর।” - বিরক্তির সুরে
        বাণী বলল।<br />
        “হইলে হবে। তোর তো খালি হচ্ছে না।” - আমি চায়ে চুমুক দিতে দিতে বললাম।<br /><br />

        চা শেষ হলো। কিন্তু কথা শেষ হলো না। বাণীর বকবকানি অনেক কমেছে। তবু যে হারে
        কথা বলে এতেও শ্রোতার মস্তিষ্ক সুস্থ থাকার কথা না। মজার ব্যাপার হলো, ওর
        বকবকানি শুনতে ভালোই লাগে। শুনার সময় ভালো লাগলেও, পরে আমার কিছুই মনে
        থাকে না কী বলছিল। এটা আমার স্মৃতিশক্তির দোষ হতে পারে বা ওর বকবকানির গুণও
        হতে পারে।<br /><br />

        “আমি আজকাল কবি হয়ে যাচ্ছি।” - বলে নতুন বিষয়ে কথা শুরু করার চেষ্টা
        করলাম। কথাটা বলেই বুঝতে পড়লাম, এই ব্যাপারে বাণীর কোনো আগ্রহ নেই। কিন্তু
        শুরু যখন করেছি কিছু একটা বলে শেষ করা উচিৎ। “মাথায় খালি নতুন নতুন
        আইডিয়া আসে। আর আইডিয়া আসলেই লিখা শুরু করি। এই যে রাজশাহী, চট্টগ্রাম,
        খুলনা গেলাম, সব জায়গাতেই কিছু না কিছু লিখেছি।” বাণী বৃদ্ধাঙ্গুলি
        প্রদর্শন করে বুঝালো “ওকে।”<br /><br />

        সন্ধা হয়ে গেলে, সংসদের দেয়ালে লাল সবুজ আলোর মাধ্যমে জাতীয় পতাকা
        চিত্রায়ণ করা হল। লোক সমাগমও বাড়ছে। পাশাপাশি বসা একটা ছেলে ও মেয়ের
        দিকে খেয়াল গেলো আমার। তাদের সামনে ময়লা জামা পড়া একটা ১০-১২ বছরের
        মেয়ে দাঁড়িয়ে আছে। ছেলেটা যতক্ষণ টাকা না দিবে ততক্ষণ সামনে দাঁড়িয়ে
        থাকবে। এদিকে বাণী পাবলিক ভার্সিটিতে ভর্তির পর কী কী সুবিধা পাবে সেটা
        ব্যাখ্যা করছে। অনেকক্ষণ পর ময়লা জামা পড়া মেয়েটা টাকা নিয়েই আমাদের
        সামনে এসে দাঁড়াল। আমি দ্রুত মানিব্যাগ থেকে একটা পাঁচটাকার কয়েন বের করে
        দিয়ে দিলাম। কয়েন পেয়ে পাশের টার্গেটে চলে গেলো মেয়েটা। আমি বাণীকে
        বিজয়ীর ভঙ্গিতে বললাম, “টাকা না দিলে যেত না।” ময়লা জামার মেয়েটা আমার
        কথা শুনতে পেয়ে ঘাঁড় ঘুরিয়ে হাসলো।<br /><br />

        “তারপর কী করবি কিছু ভাবছিস?” - বাণীকে প্রশ্ন করলাম। কিছু বলতে যাচ্ছিল,
        হঠাৎই ব্যস্ত হয়ে ভ্যানিটি ব্যাগ থেকে ফোন বের করে কানে নিলো। আমি
        আশেপাশের মানুষের দিকে খেয়াল করার চেষ্টা করতে লাগলাম। বাণীর একতরফা
        কথাগুলো আমার কানে আসছিল।<br />
        “হ্যালো।”<br />
        “বাইরে আসছি আমি।”<br />
        “হ্যাঁ। একাই বের হইছি। ঘুরতেছি।”<br />
        “সমস্যা কী?”<br />
        “বললাম তো একা বের হইছি।”<br />
        “আজব। আমি সারাদিন ঘরে থাকব নাকি?”<br />
        “এখন কিন্তু বিরক্তিকর লাগতেছে।”<br />
        “তুমি চিল্লাইতেছো কেন?”<br />
        “ফোন রাখলাম।”<br /><br />

        কল কাটলো বাণী। তারপরেও বিরক্তির ছাপ ওর মুখে রয়ে গেলো। আমি কী বলব বুঝতে
        পারছিলাম না। ত্রিশ সেকেন্ড শেষে বাচ্চার মতো কান্না মিশ্রিত স্বরে বলল,
        “আমি কী এখনো ছোট? আমাকে খালি কথা শোনায়। আমি কোনো কিছুই করতে পারি না
        স্বাধীনভাবে।” আমি ঘাড় ঘুরিয়ে দেখলাম, আশেপাশের মানুষ আড়চোখে বিষয়টা কী
        হচ্ছে বুঝার চেষ্টা করছে।
        <br /><br />
        “তুই প্রেম করস না কেন?” প্রশ্নটা করলাম বাণীকে উদ্দেশ্য করে।<br />
        “হাহা। প্রেম করার কী দরকার? আমি কারো সাথে কথা বলি না। এখন অবশ্য অনেকের
        রিপ্লাই দেই। আগে মেসেজ সিনও করতাম না। ভাইয়ারা জিজ্ঞেস করে বাণী ফেসবুকে
        এত কী কর? এক ভাইয়া তো আমাকে বলতেছে, বাণী শোন। তুমি আমাকে আপনি করে বলবা
        না আর ভাইয়া বলে ডাকবা না। আমি বলছি তুই করে বলব? নাম ধরে ডাকব? ভাইয়া তো
        পুরাই ঠাসকি।”<br />
        “ভাইয়ার সংখ্যা তো তোর কম না তাহলে।”<br />
        “আমি কী তাদের নক করি নাকি? তারাই আমাকে মেসেজ দেয়। আমি শুধু রিপ্লাই
        দেই।”<br />
        “হইছে। থাক। নিজেকে খুব ইনোসেন্ট প্রমাণ করা লাগবে না।” বলার সাথে সাথেই
        বাহুতে একটা মিডিয়াম সাইজ ঘুষি পড়ল।<br />
        “আমি নিজেকে ইনোসেন্ট কেন প্রমাণ করতে যাবো? আমি মোটেই ইনোসেন্ট না। আমি যে
        এখন কী হইসি!”<br />
        “হইছে হইছে। থাক।”<br /><br />

        রাত অনেক হয়ে গেলো। রিকশা নিয়ে আবার ফার্মগেট গেলাম।<br />
        “আইসক্রিম খাবি?” - বাণীকে জিজ্ঞেস করলাম।<br />
        “খাওয়া যায়। টাকা তো তুই দিবি।”<br />
        “চল।”<br />
        “কোনটা খাবি? - পাশের একটা স্টোরে ফ্রিজারের সামনে দাঁড়িয়ে বললাম।<br />
        “নে একটা।”<br />
        “তুই খাবি তুই বল।”<br />
        “চকবার নে।”<br /><br />

        দুইটা চকবার নিয়ে ফুটপাতে দাঁড়িয়ে খেতে লাগলাম। রাস্তার পাশে পুলিশের
        গাড়ি পার্ক করা ছিলো। ড্রাইভারের পাশে বসা ১৪-১৫ বছরের একটা ছেলে বারবার
        আমার দিকে তাকাচ্ছিল। আমি কল্পনা করলাম, ছেলেটা গত তিন দিন ধরে কিছু খায়
        নি। তাই ফ্যালফ্যাল করে তাকাচ্ছিলো। বিষয়টা চিন্তা করে হাসি পেল। হেসেও
        ফেললাম।<br />
        “এইসব কী সামী? পাগলের মতো একা একা হাসতেছিস কেন?” - জিজ্ঞেস করল বাণী।<br />
        “নুডলস খাবি?”<br />
        “খাওয়া যায়। বাইরের খাবার নিয়ে আমার কোনো না নাই। সব খাই।”<br /><br />

        আইসক্রিম শেষ করে নুডলস খেলাম। অতিরিক্ত ঝাল ছিলো, তাই পেট খারাপ করে কিনা
        সেটা নিয়ে চিন্তিত হয়ে গেলাম। রাস্তার পাশের দোকানগুলো থেকে আরও অনেক
        কিছু খাওয়ার ইচ্ছা থাকলেও পেট ভরে যাওয়ায় খাওয়া হলো না।<br /><br />

        হাঁটার মধ্যে হঠাৎ করে সেজান পয়েন্টে ঢুকে গেলো। বাধ্য হয়ে আমিও পিছু
        পিছু গেলাম। ইলাস্টিক খুঁজে ও পুরো দুইতলা চক্কর দিল। একজন দোকানদার জানালো
        যে তিনতলায় পাওয়া যেতে পারে। পাওয়াও গেলো। কাপড়ে যে ইলাস্টিক লাগানো
        সেগুলো। আমি কল্পনা করতে লাগলাম বাণী বসে বসে ইলাস্টিক দিয়ে নীল রংয়ের
        ছোট ছোট হাফপ্যান্ট সেলাই করছে।<br /><br />

        সেজান পয়েন্ট থেকে বের হয়ে একটা মুদি দোকানে গিয়ে ছোট নুডলসের প্যাকেট
        নিলো দশটা। বাণী জানতে চাইল ও যে ওর জন্য বস্তা রাখতে বলেছিল ওইটা রেখেছে
        কিনা। বস্তার কথা শুনে গুগলে 'bosta' লিখে সার্চ দেওয়ার কথা বলব ভাবলাম।
        বললাম না আর শেষে।<br /><br />

        বাণীকে হোস্টেল পর্যন্ত এগিয়ে দিতে এলাম। হোস্টেলের সামনে দাঁড়িয়ে কথা
        হচ্ছিল, আমার মনে হল রহসময় কিছু করা দরকার।<br />
        “তুই ডুব দিবি কবে?” - আমি জিজ্ঞেস করলাম।<br />
        “কী?”<br />
        “সবাই একসময় ডুব দেয়। আকাশের লক্ষ লক্ষ তারাগুলোও একসময় ডুব দিবে। সেটা
        লক্ষ কোটি বছর পরে হলেও। তুইও দিবি। আমিও দিব।”<br />
        “কী বলতেছিস তুই, আমি কিছুই বুঝতেছি না।”<br />
        “বুঝার কী দরকার। বুঝলেও এটা হবে, না বুঝলেও এটা হবেই।” - বলে আমি আর কিছু
        না বলে হাঁটতে লাগলাম।<br /><br />

        পিছনে তাকিয়ে বাণীর চেহারার অবস্থাটা দেখার ইচ্ছা করছিল, কিন্তু দেখলাম
        না। কিছুদূর যাওয়ার পর বাণীর কল আসলো।<br />
        “হ্যালো।”<br />
        “এইটা কী ছিলো?”<br />
        “ডুব ছিলো। নক্ষত্রের মতো ডুব। কালো আকাশে সাদা বিন্দুবিন্দু নক্ষত্রের
        হঠাৎ ডুবের মতো ডুব। এক ডুবেই লক্ষ কোটি বছর পার।” - ফোনটা পকেটে ঢুকিয়ে
        মিরপুর-১০ লিখা বাসের খোঁজ করতে লাগলাম।<br /><br />

        এই গল্পের চরিত্র ও ঘটনাপ্রবাহ কিছুটা কাল্পনিক। বাস্তব কোনো ঘটনা ও
        ব্যক্তির সাথে মিলে গেলে তা সম্পূর্ণ কাকতালীয় নয়। কিছুটা ইচ্ছাকৃত
        বাকিটা লুল।
      </div>

      <br />

      <div id="academic-contact" class="social-div">
        <div class="social colorful">
          <div onclick="goSocial('9')" class="social-item">
            <i class="fas fa-envelope"></i>
          </div>
          <div onclick="goSocial('0')" class="social-item">
            <i class="fab fa-researchgate"></i>
          </div>
          <div onclick="goSocial('8')" class="social-item">
            <i class="fa-solid fa-graduation-cap"></i>
          </div>
          <div onclick="goSocial('1')" class="social-item">
            <i class="fab fa-google"></i>
          </div>
          <div onclick="goSocial('2')" class="social-item">
            <i class="fab fa-linkedin"></i>
          </div>
          <div onclick="goSocial('3')" class="social-item">
            <i class="fab fa-orcid"></i>
          </div>
          <div onclick="goSocial('4')" class="social-item">
            <i class="fab fa-github"></i>
          </div>
          <div onclick="goSocial('5')" class="social-item">
            <i class="fab fa-facebook"></i>
          </div>
          <div onclick="goSocial('6')" class="social-item">
            <i class="fab fa-youtube"></i>
          </div>
          <div onclick="goSocial('7')" class="social-item">
            <i class="fab fa-soundcloud"></i>
          </div>
        </div>
        <p>Copyright © 2017 Md Abdus Sami Akanda. All rights reserved.</p>
      </div>
    </section>

    <script src="./../assets/js/article.js"></script>
  </body>
</html>
